---
id: 164
title: Umbria Air Show 2013
category: news
featured: 0
cover: /web/img/stories/2013-umbria-airshow-s.jpg
created: 2013-09-10T08:00:00
updated: 2013-09-10T08:00:00
created_by: Ignazio
---

<a href="/web/img/stories/2013-umbria-airshow.jpg">
    <img class="float-start mr-3 w-[300px]" src="/web/img/stories/2013-umbria-airshow.jpg"/>
</a>

Dopo quattro anni dall'ultima edizione torna l'Umbria AirShow che vedra' la partecipazione della “Pattuglia Acrobatica Nazionale, Frecce Tricolori” a Castiglione del Lago.

Per tutti coloro che volessero arrivare in volo sara' possibile atterrare sull'aviosuperficie di Castiglione del Lago.
<br class="mb-[18rem]" />

<h1>Pitts Model 12 - Filippo Roncucci</h1>
<img class="float-start mr-3 w-[300px]" src="/web/img/stories/2013-umbria-airshow-pittsmodel12.jpg"/>

Il Pitts model 12 è alias "Bolshoi" alias "Stinker Macho" è un biplano acrobatico ad alte prestazioni, l’ultimo progettato da Curtis Pitts.

E' stato sviluppato specificatamente attorno al motore radiale russo Vedeneyev M-14P (PF) da 360 hp.

Questo Biplano progettato per l’acrobazia è un velivolo eccellente anche per lunghi viaggi con un’autonomia di 840 km.

Progettato da Curtis Pitts a partire dal 1993, è stato completato per il suo 80° compleanno nel dicembre 1995.

Il Pitts modello 12 è un biplano costruito con tessuto ricoperto di tubi di acciaio saldati alla fusoliera e le ali in longheroni di legno rivestiti con tessuto. Il carrello di atterraggio è in solido alluminio.

<h1>Falco F8L progetto Stelio Frati - pilota Luigi Aldini</h1>
<img class="float-start mr-3 w-[300px]" src="/web/img/stories/2013-umbria-airshow-falcoF8L.jpg"/>

L'elenganza, la classe, l'ingegno racchiusi nell'opera di un grande progettista italiano, Stelio Frati.

Il suo F8L "Falco", prodotto dal 1955 al 1959, era un aereo costruito interamente in legno, con performance eccezionali per l'epoca.

Stelio Frati è stato un ingegnere meccanico e progettista italiano. Appassionato di aviazione fin da bambino, da adolescente ha iniziato ad avvicinarsi al mondo del volo come modellista di talento, divenendo campione italiano di aeromodellismo nel 1940. Frati studiò al Politecnico di Milano dal 1938 al 1943 e si laureò ingegnere meccanico, in quanto a quel tempo l'ateneo non aveva ancora una facoltà di ingegneria aeronautica. Nel primo dopoguerra partecipa alle attività del centro di volo a vela dell'ateneo milanese e nel 1946 pubblica il libro "L'aliante", edito da Hoepli. Durante la sua lunga carriera ha progettato molti aerei, che hanno avuto una produzione di serie o sono stati insigniti di premi prestigiosi. È una delle poche persone ad essere riuscite a prendere il brevetto di volo svolgendo l'esame con un aereo di sua costruzione.

Frati è morto il 14 maggio 2010, all'età di 91 anni

<h1>We Fly Team</h1>
<img class="float-start mr-3 w-[300px]" src="/web/img/stories/2013-umbria-airshow-weflyteam.jpg"/>

L'unica pattuglia al mondo su velivoli ultraleggeri composta da piloti disabili, rappresentanti dei "BARONI ROTTI" (Federazione Italiana Piloti Disabili) e Team Ufficiale di FLY SYNTHESYS, azienda produttrice dei TEXAN TOP CLASS.

Sito ufficiale <a href="https://www.weflyteam.com/" target="_blank">www.weflyteam.com</a>

<h1>RV6 - pilota Enzo Pacenti</h1>
<img class="float-start mr-3 w-[300px]" src="/web/img/stories/2013-umbria-airshow-RV6.jpg"/>
Il side-by-side RV-6 e il suo cugino, il carrello triciclo RV-6A, sono stati introdotti nel 1986 e divenne ben presto l'aereo kit più venduto fino ad oggi.

L'RV-6 è stato il primo aereo della popolare serie di Van RV dove era possibile sedere fianco a fianco e il primo ad offrire l'opzione del carrello anteriore.Il primo kit è arrivato nel 1985: da allora oltre 2400 kit sono stati completati e hanno volato.

<h1>Yak 52 - pilota Gianfranco Caprai</h1>
<img class="float-start mr-3 w-[300px]" src="/web/img/stories/2013-umbria-airshow-Yak52.jpg"/>
Lo Yakovlev Yak-52 è un addestratore basico con capacità acrobatiche progettato dall'OKB 115 diretto da Aleksandr Sergeevic Jakovlev e sviluppato in Unione Sovietica negli anni settanta. In seguito agli accordi commerciali stabiliti dal COMECON venne in seguito prodotto anche dall'azienda aeronautica romena IAv Bacau (diventata poi Aerostar). Impiegato dal 1979 dalla Sovetskie Voenno-vozdušnye sily (VVS), l'Aeronautica militare dell'Unione Sovietica, al momento della sua dissoluzione venne incorporato in alcune aeronautiche militari delle nuove realtà geopolitiche rimanendo tuttora operativo.

E' caratterizzato da un'impostazione classica, monomotore ad ala bassa, ed ha un abitacolo che può ospitare 2 posti in tandem.

<h1>Blue Voltige</h1>
<img class="float-start mr-3 w-[300px]" src="/web/img/stories/2013-umbria-airshow-bluevoltige.jpg"/>
La Blue Voltige è una pattuglia acrobatica civile italiana, basata nel Campo Jonathan a Grave di Papadopoli, un'isola nel greto del fiume Piave, in provincia di Treviso, che esegue manovre dolci ed eleganti, causa le caratteristiche tecniche e di potenza dei velivoli utilizzati, accompagnate da un sottofondo musicale di Richard Clayderman.

Fondata nella primavera del 2000 da Fabio Iannacone e Ivan Prizzon, entrambi figli di piloti civili, che con l'acquisto di due motoalianti Fournier, prima un monoposto RF-4D e subito dopo un biposto RF-5D, compongono il duo dei Blue Voltige

<h1>Bolkow - pilota Carlo Mariani</h1>
<img class="float-start mr-3 w-[300px]" src="/web/img/stories/2013-umbria-airshow-bolkov.jpg"/>
Il Bölkow Bo 208C Junior è stato prodotto nel 1965. La Bölkow GmbH era una società aeronautica tedesca specializzata nella progettazione di aerei ed elicotteri.

Fondata a Stoccarda, si trasferì in seguito a Ottobrunn vicino Monaco di Baviera. La Bölkow Entwicklungen KG Hubschrauber fondata nel 1955. La ditta che originariamente era una piccola azienda produttrice di elicotteri di modeste dimensioni, e successivante passò alla produzione anche di aerei di piccole dimensioni.

<h1>Texan T6 - Pagliarin</h1>
<img class="float-start mr-3 w-[300px]" src="/web/img/stories/2013-umbria-airshow-texanT6.jpg"/>
Il North American T-6 Texan era un monomotore da addestramento avanzato ad ala bassa prodotto dall'azienda statunitense North American Aviation dagli anni trenta.

Utilizzato durante la seconda guerra mondiale dai piloti dell'USAF, della US Navy, della RAF e di tutte le forze aeree del Commonwealth britannico fu uno degli aerei di maggior successo della sua categoria, prodotto per molti anni in migliaia di esemplari. Venne impiegato come aereo di addestramrnto e, nel dopoguerra, anche come macchina da controllo aereo e attacco leggero.

<h1>SIAI Marchetti S-211</h1>
<img class="float-start mr-3 w-[300px]" src="/web/img/stories/2013-umbria-airshow-SIAI-Marchetti.jpg"/>
Il SIAI-Marchetti S-211 è un aereo da addestramento basico italiano con motore a getto, con una progettazione moderna e avanzata, specialmente per l'ala supercritica e il motore turbofan.

Progettato dall'ufficio tecnico SIAI sul finire degli anni settanta, ha effettuato il primo volo il 10 aprile 1981 ai comandi del leggendario collaudatore SIAI Alessandro Ghisleni. Dopo una produzione di una settantina di esemplari, a seguito dell'acquisizione della SIAI da parte di Aermacchi il velivolo è stato aggiornato assumendo la denominazione M-311. Le sue prestazioni non erano molto superiori a quelle dei velivoli turboelica, e solo le Filippine e Singapore hanno dato luogo ad importanti ordinativi ed una limitata produzione su licenza (40 esemplari circa).

A partire dal 1997 il progetto è passato sotto il controllo della Aermacchi.

<h1>Elicottero A109 Polizia di Stato (passaggio)</h1>
<img class="float-start mr-3 w-[300px]" src="/web/img/stories/2013-umbria-airshow-A109.jpg"/>
L'Agusta A109 è un elicottero bimotore multiruolo leggero equipaggiato con due turbine Rolls-Royce 250-C20B da 420 cavalli ciascuna nella sua versione A ed AII, mentre la versione "Nexus" sfrutta due Pratt &amp; Whitney Canada 206C da 567 Cv ciascuna utilizzato per lo svolgimento di missioni operative che richiedano velocità ed autonomia elevate quali trasporti di organi e scorte di sicurezza. È in grado di trasportare un massimo di otto persone compreso l'equipaggio che generalmente è costituito da due piloti ed uno specialista, ha una lunghezza totale di oltre 13 metri, peso massimo al decollo di 3.000 kg., velocità massima di 154 nodi (circa 285 km/h), ed un'autonomia di circa tre ore e mezza. La strumentazione IFR consente il suo impiego notturno ed in qualsiasi condizione ambientale ed atmosferica.

<h1>Pioneer Team</h1>
<img class="float-start mr-3 w-[300px]" src="/web/img/stories/2013-umbria-airshow-pioneerteam.jpg"/>
Il
<a href="https://www.pioneerteam.it/" target="_blank">
Pioneer Team
</a>
usa velivoli biposto ad ala bassa, prodotti dall’azienda italiana Alpi Aviation con sede a Pordenone, i modelli impiegati sono Pioneer 300 e Pioneer 330 con carrello retrattile ed elica a passo variabile che conferiscono elevate prestazioni ed un inconfondibile stile italiano. Il programma di volo in formazione è una dimostrazione di precisione ed eleganza, una serie di figure ben armonizzate tra loro che offrono allo spettatore la sensazione di assistere ad una speciale danza nel cielo. Grazie alla maneggevolezza dei velivoli Pioneer la pattuglia rimane sempre in vista del pubblico per tutta la durata dell’esibizione, circa 12 minuti senza pause.

<h1>Elicottero HH3F</h1>
<img class="float-start mr-3 w-[300px]" src="/web/img/stories/2013-umbria-airshow-elicotteroHH3F.jpg"/>
L'HH-3F è una macchina espressamente concepita per le operazioni S.A.R. L'A.M. ha acquisito complessivamente 35 HH-3F, consegnati a partire dal 1977. Le prime 20 macchine, standard "Alpha" AS-61R, erano per compiti prettamente SAR in territorio nazionale.

Gli ultimi 15 HH-3F, standard "Bravo", dispongono di equipaggiamenti Combat SAR (avionica migliorata, sistemi di autoprotezione e per la visione notturna, blindatura dell'abitacolo, mitragliatrici FN MINIMI, ecc.). Negli anni a seguire, tutte le macchine dello standard Alpha vennero aggiornate allo standard Bravo.

<h1>Frecce Tricolori</h1>
<img class="float-start mr-3 w-[300px]" src="/web/img/stories/2013-umbria-airshow-freccetricolori.jpg"/>
<a href="https://www.aeronautica.difesa.it/PAN/PAN_ITA/Pagine/default.aspx" target="_blank">
Le Frecce Tricolori
</a>
, il cui nome per esteso è Pattuglia Acrobatica Nazionale, costituente il 313º Gruppo Addestramento Acrobatico, sono la pattuglia acrobatica nazionale (PAN) dell'Aeronautica Militare Italiana, nate nel 1961 in seguito alla decisione dell'Aeronautica Militare di creare un gruppo permanente per l'addestramento all'acrobazia aerea collettiva dei suoi piloti.

Con dieci aerei, di cui nove in formazione e uno solista, sono la pattuglia acrobatica più numerosa del mondo, ed il loro programma di volo, comprendente una ventina di acrobazie e della durata di circa mezz'ora, le ha rese le più famose.

Dal 1982 utilizzano gli Aermacchi MB-339 PAN, e la sede è l'aeroporto di Rivolto (UD)
