---
id: 62
title: Transponder modo S - Come richiedere il codice a 24 bit per i mezzi VDS
alias: xpdr-s-mode-vds
category: guide
featured: 0
cover: /img/stories/2009-11-garmin-stack.jpg
created: 2009-11-17T10:16:57
updated: 2009-11-17T10:16:57
created_by: Luca Bertagnolio
---

<img class="float-left" src="/img/stories/2009-11-garmin-stack.jpg" style="width: 310px" />

[ENAC - Ente Nazionale per l'Aviazione Civile](http://www.enac-italia.it),<br>
è l'ente che in Italia si occupa di assegnare i codici ICAO a 24 bit necessari per la codifica dei transponder modo S e per i beacon di emergenza a 406 MHz.

Per i mezzi certificati e quelli amatoriali che hanno marche di immatricolazione letterali I-ABCD la procedura da seguire è indicata alla pagina [Assegnazione codice SSR - Modo S](https://www.enac.gov.it/sicurezza-aerea/aeronavigabilita-iniziale/registro-aeromobili/assegnazione-allaeromobile-del-codice-ssr-modo-s) del sito di ENAC.

Per i mezzi **VDS**, dotati di marche numeriche I-1234 o I-A0123, la procedura è differente, e bisogna **contattare l'Aero Club d'Italia.**

Il <a href="https://www.enac.gov.it/sites/default/files/allegati/2018-Dic/modulo_MS_dic2018.doc">modulo</a> fornito da ENAC va compilato in tutti i suoi campi ed inviato a:

_ENAC<br>
Direzione Centrale Regolazione Spazio Aereo<br>
Piazzale Luigi Sturzo, 15<br>
00144 ROMA<br>_

Si può eventualmente anticipare via fax al numero
<strong>06.45405702</strong> il modulo compilato, ma fa comunque fede la copia cartacea con marca da bollo.

La nota relativa all’autorizzazione a volare in uno Stato estero deve essere intesa come la consapevolezza da parte del Pilota in Comando che per volare in Stati esteri deve comunque esistere una norma generale che riconosce mezzi aerei non dotati di un Certificato di Navigabilità standard ICAO, oppure un accordo specifico che riconosca la possibilità di volo dei mezzi VDS italiani nello spazio aereo nazionale degli Stati esteri che si intende visitare in volo.

Nulla di quanto non fosse già noto, quindi, ma ENAC ha voluto ricordare che il possesso di un codice modo S per un mezzo VDS non esenta il Pilota in Comando da tali incombenze.

Si ringraziano per la gentile collaborazione:

Sig.ra Antonella Burtone - ENAC - Ufficio Registro Aeromobili

Ing. Luca Valerio Falessi - ENAC - Direzione Pianificazione e Normativa

Ten.Col. Renzo Poggi - ENAC - Direzione Certificazione Spazio Aereo
