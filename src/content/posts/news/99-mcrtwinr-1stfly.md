---
id: 99
title: Primo volo del bimotore MCR TwinR
category: news
featured: 0
cover: /web/img/stories/2011-03-mcr-twinr.jpg
created: 2011-03-08T10:11:21
updated: 2011-03-08T10:11:21
created_by: Ignazio
---

<img alt="MCR TwinR" class="float-start mr-3 w-[300px]" src="/web/img/stories/2011-03-mcr-twinr.jpg" title="Primo volo per il TwinR"/>
Il bimotore di Christophe e Pierre Robin ha effettuato il suo primo volo giovedì 3 marzo, pilotato da Christian Briand, ex pilota collaudatore della Socata.

La Dyn Aèro, ha atteso qualche giorno in attesa di una finestra meteo che permettesse le migliori condizioni per il battesimo del nuovo nato della casa, meteo che è migliorato lo scorso giovedì e che a permesso a Christian di decollare dalll'aeroporto di Dijon-Darois alle 17.

Al termine del volo Christophe Robin ha dichiarato:

"<em>Questo primo volo è stato utilizzato per verificare il corretto funzionamento complessivo dell'installazione del motore e in particolare dei livelli di temperatura, l'omogeneità dei comandi  e le qualità di volo a bassa velocità.

Questi sono in linea con le aspettative e il programma di test preliminare di 15 ore proseguirà a ritmo sostenuto nei prossimi giorni. I risultati iniziali ci consentono di essere ottimisti sul raggiungimento dei nostri obiettivi.</em>"

Alla pirma uscita del TwinR erano presenti anche tutti i partners che hanno partecipato allo sviluppo di questo nuovo velivolo. Erano infatti presenti la iAero che ha fornito la strumentazione di controllo del motore e l'acquisizione dei dati di volo, la Duke che ha fornito le eliche ed altri ancora.

Secondo i piani della casa il TwinR sarà commercializzato come kit, ed una prima serie di 5 kit è gia in fase di completamento. In parallelo, la Dyn Aèro sta cercando di rafforzarsi finanziariamente attraverso delle partnership, per arrivare alla produzione in serie di una versione certificata.
