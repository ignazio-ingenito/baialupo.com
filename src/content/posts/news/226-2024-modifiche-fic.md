---
id: 226
title: Nuove modifiche ai settori dei FIC
category: news
featured: 0
cover: https://www.deskaeronautico.it/download/2024/06/FIC_Milano2-1024x840.png
created: 2024-06-08T09:29:10
updated: 2024-06-09T09:25:00
created_by: ignazio
---

 <a href="https://www.deskaeronautico.it/download/2024/06/FIC_Milano2.png">
    <img class="float-start mr-3 max-w-[300px]" src="https://www.deskaeronautico.it/download/2024/06/FIC_Milano2-1024x840.png"/>
 </a>

Dalle 11.00 locali del **4 giugno 2024** entreranno in vigore con il NOTAM permanente <a href="https://www.deskaeronautico.it/notam=A4580/24">A4580/24</a> (revisione di <a href="https://www.deskaeronautico.it/notam=A4498/24">A4498/24</a>) alcune modifiche alla settorizzazione del FIC di **Milano**.

Già da marzo la frequenza 135.075 MHz era in uso ad ovest del CTR di Torino a mezzo NOTAM.

Con le nuove modifiche vengono definiti i confini dei nuovi settori che erogheranno il servizio informazioni volo dalle 07.00 alle 23.00 locali nell’area di competenza di Milano.

La frequenza **128.925** MHz resterà assegnata al settore sud, ma cambiano leggermente i confini che non saranno più quelli del fiume Po lungo tutta l’area di competenza: i nuovi confini seguono l’ex CTR di Torino, poi il fiume Po fino a Piacenza e a seguire una spezzata fino Reggio Emilia e Modena.

La frequenza **135.075** MHz sarà disponibile nell’area di Torino e Cuneo a nord-ovest del fiume Po fino ai confini del CTR di Linate.

Ad est del CTR di Linate, a nord-est del fiume Po inclusa l’area di Carpi, sarà da utilizzare la frequenza **124.925** MHz.

<a href="https://www.deskaeronautico.it/download/2024/06/FIC_Brindisi.png">
    <img class="float-end mr-3 max-w-[300px]" src="https://www.deskaeronautico.it/download/2024/06/FIC_Brindisi-815x1024.png"/>
</a>

Si ricorda che dal **13 giugno 2024** cambieranno anche i confini dei settori FIC di **Brindisi** con il passaggio del settore nord a **Roma** ACC. Il 41° parallelo non sarà più il confine tra i due attuali settori nord e sud di Brindisi.

La frequenza **125.100 MHz** passerà a Roma FIC e avrà competenza fino a Foggia e Amendola, compreso il Gargano. La frequenza **131.125** MHz rimarrà di Brindisi FIC in tutta la restante area di competenza a sud di Barletta.

Fonte <a href="https://www.deskaeronautico.it/le-modifiche-ai-settori-dei-fic-2/"> www.deskaeronautico.it</a>
