---
id: 167
title: Revisione Spazi Aerei del Nord Est
category: news
featured: 1
created: 2013-11-29T08:15:04
updated: 2013-11-30T20:35:15
created_by: Ignazlo
---
<p style="line-height: 1.5em;">
 Come molti di voi già sapranno, da un po' di tempo AOPA Italia e gli amici Giacomo Gazzotti e Marco Grilli stanno lavorando con ENAC, ENAV, AeCI ed Aeronautica Militare alla revisione degli spazi aerei con un occhio di riguardo alle esigenze del volo VFR e soprattutto del VDS basico.
 <br/>
 <br/>
 Il primo capitolo di questa bonifica prevedeva la revisione dei CTR del Nord Est e cosi e' stato.
 <br/>
 Applicando il concetto di spazio aereo flessibile dal
 <strong>
  9 gennaio
 </strong>
 la situazione cambierà completamente soprattutto al venerdì pomeriggio e nei week-end.
 <br/>
 I CTR ground assumeranno delle dimensioni “a misura di VFR” aprendo così nuovi spazi non controllati e dunque utili per il VDS basico, con il risultato che andare a Caorle o a Marzarak sarà possibile in modo del tutto legale anche per i VDS non avanzati.
 <br/>
 <br/>
 Quindi dal Lunedì al Venerdì (ore 13LT) i CTR saranno attivi come mostrato nell'immagine sottostante
 <br/>
 <a href="images/stories/2013-revisione-sa-ne-newwrkdays-full.jpg" target="_blank">
  <img alt="" border="0" src="images/stories/2013-revisione-sa-ne-newwrkdays.jpg" width="650"/>
 </a>
 <br/>
 <br/>
 e dalle 13.00LT del Venerdì alle 23.59 di Domenica (festività incluse) alcuni spazi controllati diventeranno spazio G assumendo questo assetto
 <br/>
 <a href="images/stories/2013-revisione-sa-ne-newnonwrkdays-full.jpg" target="_blank">
  <img alt="" border="0" src="images/stories/2013-revisione-sa-ne-newnonwrkdays.jpg" width="650"/>
 </a>
 <br/>
 <br/>
 La nuova configurazione, dara la possibilità di avere maggiori spazi
 <a href="images/stories/2013-revisione-sa-ne-campiliberati.jpg" target="_blank">
  legalizzando i campi VDS che si trovavano all'interno dei CTR
 </a>
 e dando maggiori possibilità di muoversi in tutto il Nord Est.
 <br/>
 <a href="images/stories/2013-revisione-sa-ne-newroutes-full.jpg" target="_blank">
  <img alt="" border="0" src="images/stories/2013-revisione-sa-ne-newroutes.jpg" width="650"/>
 </a>
 <br/>
 <br/>
 Le modifiche sono già state ufficializzate attraverso la pubblicazione in AIRAC il 28 di novembre e diventeranno attive a partire dal
 <strong>
  9 gennaio
 </strong>
 .
 <br/>
 Qui i link per chi volesse approfondire (grazie a Mariko):
 <br/>
 <a href="https://www.dropbox.com/s/hl3ke27b7wfpcsx/AIRAC_2013_12_estratto1.pdf" target="_blank">
  https://www.dropbox.com/s/hl3ke27b7wfpcsx/AIRAC_2013_12_estratto1.pdf
 </a>
 <br/>
 <a href="https://www.dropbox.com/s/cinslzl6zmdsa3y/ENR6.3-5_retroBX_A1312-2.pdf" target="_blank">
  https://www.dropbox.com/s/cinslzl6zmdsa3y/ENR6.3-5_retroBX_A1312-2.pdf
 </a>
 <br/>
 <br/>
 Mi preme sottolineare che questa e' una fase di test al termine della quale ENAC si riserva di confermare o annullare le modifiche introdotte.
 <span style="text-decoration: underline;">
  Diventa quindi fondamentale che tutti rispettino gli spazi controllati evitando attraversamenti "non autorizzati" in modo che questa vittoria non vada sprecata
 </span>
 e possa invece essere un prologo, come in progetto, alla revisione di tutti gli altri spazi aerei critici italiani (es. TMA Milano).
 <br/>
 <br/>
 Perciò invitiamo tutti i piloti a stamparsi questa carta estratta da AIP ed editata da Giacomo Gazzotti con i nuovi spazi e le regole ed a portarla a bordo come promemoria
 <br/>
 <a href="images/stories/2013-enr6.3-5_nav-full.jpg" target="_blank">
  <img alt="" border="0" src="images/stories/2013-enr6.3-5_nav.jpg" width="650"/>
 </a>
</p>
